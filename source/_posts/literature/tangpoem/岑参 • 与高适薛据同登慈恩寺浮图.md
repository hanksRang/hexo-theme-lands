---
title: 与高适薛据同登慈恩寺浮图
description:
date: 2022-06-29 00:00:00
category:
- literature
- tangpoem

tags: 与高适薛据同登慈恩寺浮图

---

<div id="poem-author">
唐代 • 岑参
</div>
<div id="poem-body">
<p class="poem-paragraph">塔势如涌出，孤高耸天宫。</p>
<p class="poem-paragraph">登临出世界，磴道盘虚空。</p>
<p class="poem-paragraph">突兀压神州，峥嵘如鬼工。</p>
<p class="poem-paragraph">四角碍白日，七层摩苍穹。</p>
<p class="poem-paragraph">下窥指高鸟，俯听闻惊风。</p>
<p class="poem-paragraph">连山若波涛，奔凑似朝东。</p>
<p class="poem-paragraph">青槐夹驰道，宫馆何玲珑。</p>
<p class="poem-paragraph">秋色从西来，苍然满关中。</p>
<p class="poem-paragraph">五陵北原上，万古青濛濛。</p>
<p class="poem-paragraph">净理了可悟，胜因夙所宗。</p>
<p class="poem-paragraph">誓将挂冠去，觉道资无穷。</p>

</div>

<style>

#poem-author {
    width: 100%;
    text-align: center;
    margin: 20px 0;
    font-weight: bold;
}
#poem-body {
    width: 100%;
    text-align: center;
}
.poem-paragraph {
    font-family: "仿宋"
}

</style>