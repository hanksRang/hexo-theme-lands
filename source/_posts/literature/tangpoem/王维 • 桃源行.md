---
title: 桃源行
description:
date: 2022-06-29 00:00:00
category:
- literature
- tangpoem

tags: 桃源行

---

<div id="poem-author">
唐代 • 王维
</div>
<div id="poem-body">
<p class="poem-paragraph">渔舟逐水爱山春，两岸桃花夹古津。</p>
<p class="poem-paragraph">坐看红树不知远，行尽青溪不见人。</p>
<p class="poem-paragraph">山口潜行始隈隩，山开旷望旋平陆。</p>
<p class="poem-paragraph">遥看一处攒云树，近入千家散花竹。</p>
<p class="poem-paragraph">樵客初传汉姓名，居人未改秦衣服。</p>
<p class="poem-paragraph">居人共住武陵源，还从物外起田园。</p>
<p class="poem-paragraph">月明松下房栊静，日出云中鸡犬喧。</p>
<p class="poem-paragraph">惊闻俗客争来集，竞引还家问都邑。</p>
<p class="poem-paragraph">平明闾巷扫花开，薄暮渔樵乘水入。</p>
<p class="poem-paragraph">初因避地去人间，及至成仙遂不还。</p>
<p class="poem-paragraph">峡里谁知有人事，世中遥望空云山。</p>
<p class="poem-paragraph">不疑灵境难闻见，尘心未尽思乡县。</p>
<p class="poem-paragraph">出洞无论隔山水，辞家终拟长游衍。</p>
<p class="poem-paragraph">自谓经过旧不迷，安知峰壑今来变。</p>
<p class="poem-paragraph">当时只记入山深，青溪几度到云林。</p>
<p class="poem-paragraph">春来遍是桃花水，不辨仙源何处寻。</p>

</div>

<style>

#poem-author {
    width: 100%;
    text-align: center;
    margin: 20px 0;
    font-weight: bold;
}
#poem-body {
    width: 100%;
    text-align: center;
}
.poem-paragraph {
    font-family: "仿宋"
}

</style>