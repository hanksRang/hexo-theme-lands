---
title: 蜀道难
description:
date: 2022-06-29 00:00:00
category:
- literature
- tangpoem

tags: 蜀道难

---

<div id="poem-author">
唐代 • 李白
</div>
<div id="poem-body">
<p class="poem-paragraph">噫吁嚱，危乎高哉！蜀道之难，难于上青天！</p>
<p class="poem-paragraph">蚕丛及鱼凫，开国何茫然！</p>
<p class="poem-paragraph">尔来四万八千岁，不与秦塞通人烟。</p>
<p class="poem-paragraph">西当太白有鸟道，可以横绝峨眉巅。</p>
<p class="poem-paragraph">地崩山摧壮士死，然后天梯石栈相钩连。</p>
<p class="poem-paragraph">上有六龙回日之高标，下有冲波逆折之回川。</p>
<p class="poem-paragraph">黄鹤之飞尚不得过，猿猱欲度愁攀援。</p>
<p class="poem-paragraph">青泥何盘盘，百步九折萦岩峦。</p>
<p class="poem-paragraph">扪参历井仰胁息，以手抚膺坐长叹。</p>
<p class="poem-paragraph">问君西游何时还？畏途巉岩不可攀。</p>
<p class="poem-paragraph">但见悲鸟号古木，雄飞雌从绕林间。</p>
<p class="poem-paragraph">又闻子规啼夜月，愁空山。</p>
<p class="poem-paragraph">蜀道之难,难于上青天，使人听此凋朱颜！</p>
<p class="poem-paragraph">连峰去天不盈尺，枯松倒挂倚绝壁。</p>
<p class="poem-paragraph">飞湍瀑流争喧豗，砯崖转石万壑雷。</p>
<p class="poem-paragraph">其险也如此，嗟尔远道之人胡为乎来哉！</p>
<p class="poem-paragraph">剑阁峥嵘而崔嵬，一夫当关，万夫莫开。</p>
<p class="poem-paragraph">所守或匪亲，化为狼与豺。</p>
<p class="poem-paragraph">朝避猛虎，夕避长蛇；磨牙吮血，杀人如麻。</p>
<p class="poem-paragraph">锦城虽云乐，不如早还家。</p>
<p class="poem-paragraph">蜀道之难,难于上青天，侧身西望长咨嗟！</p>

</div>

<style>

#poem-author {
    width: 100%;
    text-align: center;
    margin: 20px 0;
    font-weight: bold;
}
#poem-body {
    width: 100%;
    text-align: center;
}
.poem-paragraph {
    font-family: "仿宋"
}

</style>