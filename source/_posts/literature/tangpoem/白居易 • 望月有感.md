---
title: 望月有感
description:
date: 2022-06-29 00:00:00
category:
- literature
- tangpoem

tags: 望月有感

---

<div id="poem-author">
唐代 • 白居易
</div>
<div id="poem-body">
<p class="poem-paragraph">自河南经乱，关内阻饥，兄弟离散，各在一处。因望月有感，聊书所怀，寄上浮梁大兄、於潜七兄、乌江十五兄，兼示符离及下邽弟妹。</p>
<p class="poem-paragraph"></p>
<p class="poem-paragraph">时难年荒世业空，弟兄羁旅各西东。</p>
<p class="poem-paragraph">田园寥落干戈后，骨肉流离道路中。</p>
<p class="poem-paragraph">吊影分为千里雁，辞根散作九秋蓬。</p>
<p class="poem-paragraph">共看明月应垂泪，一夜乡心五处同。</p>

</div>

<style>

#poem-author {
    width: 100%;
    text-align: center;
    margin: 20px 0;
    font-weight: bold;
}
#poem-body {
    width: 100%;
    text-align: center;
}
.poem-paragraph {
    font-family: "仿宋"
}

</style>