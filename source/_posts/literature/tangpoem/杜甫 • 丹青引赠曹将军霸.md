---
title: 丹青引赠曹将军霸
description:
date: 2022-06-29 00:00:00
category:
- literature
- tangpoem

tags: 丹青引赠曹将军霸

---

<div id="poem-author">
唐代 • 杜甫
</div>
<div id="poem-body">
<p class="poem-paragraph">将军魏武之子孙，于今为庶为清门。</p>
<p class="poem-paragraph">英雄割据虽已矣，文采风流今尚存。</p>
<p class="poem-paragraph">学书初学卫夫人，但恨无过王右军。</p>
<p class="poem-paragraph">丹青不知老将至，富贵于我如浮云。</p>
<p class="poem-paragraph">开元之中常引见，承恩数上南薰殿。</p>
<p class="poem-paragraph">凌烟功臣少颜色，将军下笔开生面。</p>
<p class="poem-paragraph">良相头上进贤冠，猛将腰间大羽箭。</p>
<p class="poem-paragraph">褒公鄂公毛发动，英姿飒爽来酣战。</p>
<p class="poem-paragraph">先帝御马五花骢，画工如山貌不同。</p>
<p class="poem-paragraph">是日牵来赤墀下，迥立阊阖生长风。</p>
<p class="poem-paragraph">诏谓将军拂绢素，意匠惨澹经营中。</p>
<p class="poem-paragraph">斯须九重真龙出，一洗万古凡马空。</p>
<p class="poem-paragraph">玉花却在御榻上，榻上庭前屹相向。</p>
<p class="poem-paragraph">至尊含笑催赐金，圉人太仆皆惆怅。</p>
<p class="poem-paragraph">弟子韩干早入室，亦能画马穷殊相。</p>
<p class="poem-paragraph">干惟画肉不画骨，忍使骅骝气凋丧。</p>
<p class="poem-paragraph">将军画善盖有神，必逢佳士亦写真。</p>
<p class="poem-paragraph">即今漂泊干戈际，屡貌寻常行路人。</p>
<p class="poem-paragraph">途穷反遭俗眼白，世上未有如公贫。</p>
<p class="poem-paragraph">但看古来盛名下，终日坎壈缠其身。</p>

</div>

<style>

#poem-author {
    width: 100%;
    text-align: center;
    margin: 20px 0;
    font-weight: bold;
}
#poem-body {
    width: 100%;
    text-align: center;
}
.poem-paragraph {
    font-family: "仿宋"
}

</style>