---
title: 哀王孙
description:
date: 2022-06-29 00:00:00
category:
- literature
- tangpoem

tags: 哀王孙

---

<div id="poem-author">
唐代 • 杜甫
</div>
<div id="poem-body">
<p class="poem-paragraph">长安城头头白乌，夜飞延秋门上呼。</p>
<p class="poem-paragraph">又向人家啄大屋，屋底达官走避胡。</p>
<p class="poem-paragraph">金鞭断折九马死，骨肉不得同驰驱。</p>
<p class="poem-paragraph">腰下宝玦青珊瑚，可怜王孙泣路隅。</p>
<p class="poem-paragraph">问之不肯道姓名，但道困苦乞为奴。</p>
<p class="poem-paragraph">已经百日窜荆棘，身上无有完肌肤。</p>
<p class="poem-paragraph">高帝子孙尽隆准，龙种自与常人殊。</p>
<p class="poem-paragraph">豺狼在邑龙在野，王孙善保千金躯。</p>
<p class="poem-paragraph">不敢长语临交衢，且为王孙立斯须。</p>
<p class="poem-paragraph">昨夜东风吹血腥，东来橐驼满旧都。</p>
<p class="poem-paragraph">朔方健儿好身手，昔何勇锐今何愚。</p>
<p class="poem-paragraph">窃闻天子已传位，圣德北服南单于。</p>
<p class="poem-paragraph">花门剺面请雪耻，慎勿出口他人狙。</p>
<p class="poem-paragraph">哀哉王孙慎勿疏，五陵佳气无时无。</p>

</div>

<style>

#poem-author {
    width: 100%;
    text-align: center;
    margin: 20px 0;
    font-weight: bold;
}
#poem-body {
    width: 100%;
    text-align: center;
}
.poem-paragraph {
    font-family: "仿宋"
}

</style>