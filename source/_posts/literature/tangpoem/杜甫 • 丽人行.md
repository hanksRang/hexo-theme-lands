---
title: 丽人行
description:
date: 2022-06-29 00:00:00
category:
- literature
- tangpoem

tags: 丽人行

---

<div id="poem-author">
唐代 • 杜甫
</div>
<div id="poem-body">
<p class="poem-paragraph">三月三日天气新，长安水边多丽人。</p>
<p class="poem-paragraph">态浓意远淑且真，肌理细腻骨肉匀。</p>
<p class="poem-paragraph">绣罗衣裳照暮春，蹙金孔雀银麒麟。</p>
<p class="poem-paragraph">头上何所有？翠微盍叶垂鬓唇。</p>
<p class="poem-paragraph">背后何所见？珠压腰衱稳称身。</p>
<p class="poem-paragraph">就中云幕椒房亲，赐名大国虢与秦。</p>
<p class="poem-paragraph">紫驼之峰出翠釜，水精之盘行素鳞。</p>
<p class="poem-paragraph">犀箸厌饫久未下，鸾刀缕切空纷纶。</p>
<p class="poem-paragraph">黄门飞鞚不动尘，御厨络绎送八珍。</p>
<p class="poem-paragraph">箫鼓哀吟感鬼神，宾从杂遝实要津。</p>
<p class="poem-paragraph">后来鞍马何逡巡，当轩下马入锦茵。</p>
<p class="poem-paragraph">杨花雪落覆白苹，青鸟飞去衔红巾。</p>
<p class="poem-paragraph">炙手可热势绝伦，慎莫近前丞相嗔！</p>

</div>

<style>

#poem-author {
    width: 100%;
    text-align: center;
    margin: 20px 0;
    font-weight: bold;
}
#poem-body {
    width: 100%;
    text-align: center;
}
.poem-paragraph {
    font-family: "仿宋"
}

</style>