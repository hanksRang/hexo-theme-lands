---
title: 石鱼湖上醉歌
description:
date: 2022-06-29 00:00:00
category:
- literature
- tangpoem

tags: 石鱼湖上醉歌

---

<div id="poem-author">
唐代 • 元结
</div>
<div id="poem-body">
<p class="poem-paragraph">序：漫叟以公田米酿酒，因休暇，则载酒于湖上，时取一醉。欢醉中，据湖岸，引臂向鱼取酒，使舫载之，偏饮坐者。意疑倚巴丘酌于君山之上，诸子环洞庭而坐，酒舫泛泛然触波涛而往来者。乃作歌以长之。</p>
<p class="poem-paragraph"></p>
<p class="poem-paragraph">石鱼湖，似洞庭，夏水欲满君山青。</p>
<p class="poem-paragraph">山为樽，水为沼，酒徒历历坐洲岛。</p>
<p class="poem-paragraph">长风连日作大浪，不能废人运酒舫。</p>
<p class="poem-paragraph">我持长瓢坐巴丘，酌饮四坐以散愁。</p>

</div>

<style>

#poem-author {
    width: 100%;
    text-align: center;
    margin: 20px 0;
    font-weight: bold;
}
#poem-body {
    width: 100%;
    text-align: center;
}
.poem-paragraph {
    font-family: "仿宋"
}

</style>