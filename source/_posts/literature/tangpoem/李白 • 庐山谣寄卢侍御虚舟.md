---
title: 庐山谣寄卢侍御虚舟
description:
date: 2022-06-29 00:00:00
category:
- literature
- tangpoem

tags: 庐山谣寄卢侍御虚舟

---

<div id="poem-author">
唐代 • 李白
</div>
<div id="poem-body">
<p class="poem-paragraph">我本楚狂人，凤歌笑孔丘。</p>
<p class="poem-paragraph">手持绿玉杖，朝别黄鹤楼。</p>
<p class="poem-paragraph">五岳寻仙不辞远，一生好入名山游。</p>
<p class="poem-paragraph">庐山秀出南斗傍，屏风九叠云锦张。</p>
<p class="poem-paragraph">影落明湖青黛光，金阙前开二峰长，银河倒挂三石梁。</p>
<p class="poem-paragraph">香炉瀑布遥相望，回崖沓嶂凌苍苍。</p>
<p class="poem-paragraph">翠影红霞映朝日，鸟飞不到吴天长。</p>
<p class="poem-paragraph">登高壮观天地间，大江茫茫去不还。</p>
<p class="poem-paragraph">黄云万里动风色，白波九道流雪山。</p>
<p class="poem-paragraph">好为庐山谣，兴因庐山发。</p>
<p class="poem-paragraph">闲窥石镜清我心，谢公行处苍苔没。</p>
<p class="poem-paragraph">早服还丹无世情，琴心三叠道初成。</p>
<p class="poem-paragraph">遥见仙人彩云里，手把芙蓉朝玉京。</p>
<p class="poem-paragraph">先期汗漫九垓上，愿接卢敖游太清。</p>

</div>

<style>

#poem-author {
    width: 100%;
    text-align: center;
    margin: 20px 0;
    font-weight: bold;
}
#poem-body {
    width: 100%;
    text-align: center;
}
.poem-paragraph {
    font-family: "仿宋"
}

</style>