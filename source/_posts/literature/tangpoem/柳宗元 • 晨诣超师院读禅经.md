---
title: 晨诣超师院读禅经
description:
date: 2022-06-29 00:00:00
category:
- literature
- tangpoem

tags: 晨诣超师院读禅经

---

<div id="poem-author">
唐代 • 柳宗元
</div>
<div id="poem-body">
<p class="poem-paragraph">汲井漱寒齿，清心拂尘服。</p>
<p class="poem-paragraph">闲持贝叶书，步出东斋读。</p>
<p class="poem-paragraph">真源了无取，妄迹世所逐。</p>
<p class="poem-paragraph">遗言冀可冥，缮性何由熟。</p>
<p class="poem-paragraph">道人庭宇静，苔色连深竹。</p>
<p class="poem-paragraph">日出雾露馀，青松如膏沐。</p>
<p class="poem-paragraph">澹然离言说，悟悦心自足。</p>

</div>

<style>

#poem-author {
    width: 100%;
    text-align: center;
    margin: 20px 0;
    font-weight: bold;
}
#poem-body {
    width: 100%;
    text-align: center;
}
.poem-paragraph {
    font-family: "仿宋"
}

</style>