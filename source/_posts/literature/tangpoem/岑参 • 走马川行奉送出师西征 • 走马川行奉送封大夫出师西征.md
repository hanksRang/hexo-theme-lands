---
title: 走马川行奉送出师西征 / 走马川行奉送封大夫出师西征
description:
date: 2022-06-29 00:00:00
category:
- literature
- tangpoem

tags: 走马川行奉送出师西征 / 走马川行奉送封大夫出师西征

---

<div id="poem-author">
唐代 • 岑参
</div>
<div id="poem-body">
<p class="poem-paragraph">君不见走马川行雪海边，平沙莽莽黄入天。</p>
<p class="poem-paragraph">轮台九月风夜吼，一川碎石大如斗，随风满地石乱走。</p>
<p class="poem-paragraph">匈奴草黄马正肥，金山西见烟尘飞，汉家大将西出师。</p>
<p class="poem-paragraph">将军金甲夜不脱，半夜军行戈相拨，风头如刀面如割。</p>
<p class="poem-paragraph">马毛带雪汗气蒸，五花连钱旋作冰，幕中草檄砚水凝。</p>
<p class="poem-paragraph">虏骑闻之应胆慑，料知短兵不敢接，车师西门伫献捷。</p>

</div>

<style>

#poem-author {
    width: 100%;
    text-align: center;
    margin: 20px 0;
    font-weight: bold;
}
#poem-body {
    width: 100%;
    text-align: center;
}
.poem-paragraph {
    font-family: "仿宋"
}

</style>