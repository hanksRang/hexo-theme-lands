---
title: 佳人
description:
date: 2022-06-29 00:00:00
category:
- literature
- tangpoem

tags: 佳人

---

<div id="poem-author">
唐代 • 杜甫
</div>
<div id="poem-body">
<p class="poem-paragraph">绝代有佳人，幽居在空谷。</p>
<p class="poem-paragraph">自云良家子，零落依草木。</p>
<p class="poem-paragraph">关中昔丧乱，兄弟遭杀戮。</p>
<p class="poem-paragraph">官高何足论，不得收骨肉。</p>
<p class="poem-paragraph">世情恶衰歇，万事随转烛。</p>
<p class="poem-paragraph">夫婿轻薄儿，新人美如玉。</p>
<p class="poem-paragraph">合昏尚知时，鸳鸯不独宿。</p>
<p class="poem-paragraph">但见新人笑，那闻旧人哭。</p>
<p class="poem-paragraph">在山泉水清，出山泉水浊。</p>
<p class="poem-paragraph">侍婢卖珠回，牵萝补茅屋。</p>
<p class="poem-paragraph">摘花不插发，采柏动盈掬。</p>
<p class="poem-paragraph">天寒翠袖薄，日暮倚修竹。</p>

</div>

<style>

#poem-author {
    width: 100%;
    text-align: center;
    margin: 20px 0;
    font-weight: bold;
}
#poem-body {
    width: 100%;
    text-align: center;
}
.poem-paragraph {
    font-family: "仿宋"
}

</style>