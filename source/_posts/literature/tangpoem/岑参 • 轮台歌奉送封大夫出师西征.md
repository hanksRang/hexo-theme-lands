---
title: 轮台歌奉送封大夫出师西征
description:
date: 2022-06-29 00:00:00
category:
- literature
- tangpoem

tags: 轮台歌奉送封大夫出师西征

---

<div id="poem-author">
唐代 • 岑参
</div>
<div id="poem-body">
<p class="poem-paragraph">轮台城头夜吹角，轮台城北旄头落。</p>
<p class="poem-paragraph">羽书昨夜过渠黎，单于已在金山西。</p>
<p class="poem-paragraph">戍楼西望烟尘黑，汉军屯在轮台北。</p>
<p class="poem-paragraph">上将拥旄西出征，平明吹笛大军行。</p>
<p class="poem-paragraph">四边伐鼓雪海涌，三军大呼阴山动。</p>
<p class="poem-paragraph">虏塞兵气连云屯，战场白骨缠草根。</p>
<p class="poem-paragraph">剑河风急雪片阔，沙口石冻马蹄脱。</p>
<p class="poem-paragraph">亚相勤王甘苦辛，誓将报主静边尘。</p>
<p class="poem-paragraph">古来青史谁不见，今见功名胜古人。</p>

</div>

<style>

#poem-author {
    width: 100%;
    text-align: center;
    margin: 20px 0;
    font-weight: bold;
}
#poem-body {
    width: 100%;
    text-align: center;
}
.poem-paragraph {
    font-family: "仿宋"
}

</style>