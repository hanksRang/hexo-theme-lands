---
title: 古柏行
description:
date: 2022-06-29 00:00:00
category:
- literature
- tangpoem

tags: 古柏行

---

<div id="poem-author">
唐代 • 杜甫
</div>
<div id="poem-body">
<p class="poem-paragraph">孔明庙前有老柏，柯如青铜根如石。</p>
<p class="poem-paragraph">霜皮溜雨四十围，黛色参天二千尺。</p>
<p class="poem-paragraph">君臣已与时际会，树木犹为人爱惜。</p>
<p class="poem-paragraph">云来气接巫峡长，月出寒通雪山白。</p>
<p class="poem-paragraph">忆昨路绕锦亭东，先主武侯同閟宫。</p>
<p class="poem-paragraph">崔嵬枝干郊原古，窈窕丹青户牖空。</p>
<p class="poem-paragraph">落落盘踞虽得地，冥冥孤高多烈风。</p>
<p class="poem-paragraph">扶持自是神明力，正直原因造化工。</p>
<p class="poem-paragraph">大厦如倾要梁栋，万牛回首丘山重。</p>
<p class="poem-paragraph">不露文章世已惊，未辞翦伐谁能送？</p>
<p class="poem-paragraph">苦心岂免容蝼蚁，香叶终经宿鸾凤。</p>
<p class="poem-paragraph">志士幽人莫怨嗟：古来材大难为用。</p>

</div>

<style>

#poem-author {
    width: 100%;
    text-align: center;
    margin: 20px 0;
    font-weight: bold;
}
#poem-body {
    width: 100%;
    text-align: center;
}
.poem-paragraph {
    font-family: "仿宋"
}

</style>