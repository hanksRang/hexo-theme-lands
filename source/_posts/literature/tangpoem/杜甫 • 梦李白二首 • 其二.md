---
title: 梦李白二首 • 其二
description:
date: 2022-06-29 00:00:00
category:
- literature
- tangpoem

tags: 梦李白二首 • 其二

---

<div id="poem-author">
唐代 • 杜甫
</div>
<div id="poem-body">
<p class="poem-paragraph">浮云终日行，游子久不至。</p>
<p class="poem-paragraph">三夜频梦君，情亲见君意。</p>
<p class="poem-paragraph">告归常局促，苦道来不易。</p>
<p class="poem-paragraph">江湖多风波，舟楫恐失坠。</p>
<p class="poem-paragraph">出门搔白首，若负平生志。</p>
<p class="poem-paragraph">冠盖满京华，斯人独憔悴。</p>
<p class="poem-paragraph">孰云网恢恢，将老身反累。</p>
<p class="poem-paragraph">千秋万岁名，寂寞身后事。</p>

</div>

<style>

#poem-author {
    width: 100%;
    text-align: center;
    margin: 20px 0;
    font-weight: bold;
}
#poem-body {
    width: 100%;
    text-align: center;
}
.poem-paragraph {
    font-family: "仿宋"
}

</style>