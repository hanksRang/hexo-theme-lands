---
title: 洛阳女儿行
description:
date: 2022-06-29 00:00:00
category:
- literature
- tangpoem

tags: 洛阳女儿行

---

<div id="poem-author">
唐代 • 王维
</div>
<div id="poem-body">
<p class="poem-paragraph">洛阳女儿对门居，才可颜容十五余。</p>
<p class="poem-paragraph">良人玉勒乘骢马，侍女金盘脍鲤鱼。</p>
<p class="poem-paragraph">画阁朱楼尽相望，红桃绿柳垂檐向。</p>
<p class="poem-paragraph">罗帷送上七香车，宝扇迎归九华帐。</p>
<p class="poem-paragraph">狂夫富贵在青春，意气骄奢剧季伦。</p>
<p class="poem-paragraph">自怜碧玉亲教舞，不惜珊瑚持与人。</p>
<p class="poem-paragraph">春窗曙灭九微火，九微片片飞花琐。</p>
<p class="poem-paragraph">戏罢曾无理曲时，妆成祗是熏香坐。</p>
<p class="poem-paragraph">城中相识尽繁华，日夜经过赵李家。</p>
<p class="poem-paragraph">谁怜越女颜如玉，贫贱江头自浣纱。</p>

</div>

<style>

#poem-author {
    width: 100%;
    text-align: center;
    margin: 20px 0;
    font-weight: bold;
}
#poem-body {
    width: 100%;
    text-align: center;
}
.poem-paragraph {
    font-family: "仿宋"
}

</style>