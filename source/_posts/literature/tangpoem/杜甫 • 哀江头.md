---
title: 哀江头
description:
date: 2022-06-29 00:00:00
category:
- literature
- tangpoem

tags: 哀江头

---

<div id="poem-author">
唐代 • 杜甫
</div>
<div id="poem-body">
<p class="poem-paragraph">少陵野老吞声哭，春日潜行曲江曲。</p>
<p class="poem-paragraph">江头宫殿锁千门，细柳新蒲为谁绿？</p>
<p class="poem-paragraph">忆昔霓旌下南苑，苑中万物生颜色。</p>
<p class="poem-paragraph">昭阳殿里第一人，同辇随君侍君侧。</p>
<p class="poem-paragraph">辇前才人带弓箭，白马嚼啮黄金勒。</p>
<p class="poem-paragraph">翻身向天仰射云，一笑正坠双飞翼。</p>
<p class="poem-paragraph">明眸皓齿今何在？血污游魂归不得。</p>
<p class="poem-paragraph">清渭东流剑阁深，去住彼此无消息。</p>
<p class="poem-paragraph">人生有情泪沾臆，江水江花岂终极！</p>
<p class="poem-paragraph">黄昏胡骑尘满城，欲往城南望城北。</p>

</div>

<style>

#poem-author {
    width: 100%;
    text-align: center;
    margin: 20px 0;
    font-weight: bold;
}
#poem-body {
    width: 100%;
    text-align: center;
}
.poem-paragraph {
    font-family: "仿宋"
}

</style>