---
title: 山石
description:
date: 2022-06-29 00:00:00
category:
- literature
- tangpoem

tags: 山石

---

<div id="poem-author">
唐代 • 韩愈
</div>
<div id="poem-body">
<p class="poem-paragraph">山石荦确行径微，黄昏到寺蝙蝠飞。</p>
<p class="poem-paragraph">升堂坐阶新雨足，芭蕉叶大栀子肥。</p>
<p class="poem-paragraph">僧言古壁佛画好，以火来照所见稀。</p>
<p class="poem-paragraph">铺床拂席置羹饭，疏粝亦足饱我饥。</p>
<p class="poem-paragraph">夜深静卧百虫绝，清月出岭光入扉。</p>
<p class="poem-paragraph">天明独去无道路，出入高下穷烟霏。</p>
<p class="poem-paragraph">山红涧碧纷烂漫，时见松枥皆十围。</p>
<p class="poem-paragraph">当流赤足踏涧石，水声激激风吹衣。</p>
<p class="poem-paragraph">人生如此自可乐，岂必局束为人鞿？</p>
<p class="poem-paragraph">嗟哉吾党二三子，安得至老不更归。</p>

</div>

<style>

#poem-author {
    width: 100%;
    text-align: center;
    margin: 20px 0;
    font-weight: bold;
}
#poem-body {
    width: 100%;
    text-align: center;
}
.poem-paragraph {
    font-family: "仿宋"
}

</style>