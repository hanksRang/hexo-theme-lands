---
title: 行路难 • 其三
description:
date: 2022-06-29 00:00:00
category:
- literature
- tangpoem

tags: 行路难 • 其三

---

<div id="poem-author">
唐代 • 李白
</div>
<div id="poem-body">
<p class="poem-paragraph">有耳莫洗颍川水，有口莫食首阳蕨。</p>
<p class="poem-paragraph">含光混世贵无名，何用孤高比云月？</p>
<p class="poem-paragraph">吾观自古贤达人，功成不退皆殒身。</p>
<p class="poem-paragraph">子胥既弃吴江上，屈原终投湘水滨。</p>
<p class="poem-paragraph">陆机雄才岂自保？李斯税驾苦不早。</p>
<p class="poem-paragraph">华亭鹤唳讵可闻？上蔡苍鹰何足道？</p>
<p class="poem-paragraph">君不见吴中张翰称达生，秋风忽忆江东行。</p>
<p class="poem-paragraph">且乐生前一杯酒，何须身后千载名？</p>

</div>

<style>

#poem-author {
    width: 100%;
    text-align: center;
    margin: 20px 0;
    font-weight: bold;
}
#poem-body {
    width: 100%;
    text-align: center;
}
.poem-paragraph {
    font-family: "仿宋"
}

</style>