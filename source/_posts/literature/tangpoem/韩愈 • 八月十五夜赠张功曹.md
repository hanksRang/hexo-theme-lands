---
title: 八月十五夜赠张功曹
description:
date: 2022-06-29 00:00:00
category:
- literature
- tangpoem

tags: 八月十五夜赠张功曹

---

<div id="poem-author">
唐代 • 韩愈
</div>
<div id="poem-body">
<p class="poem-paragraph">纤云四卷天无河，清风吹空月舒波。</p>
<p class="poem-paragraph">沙平水息声影绝，一杯相属君当歌。</p>
<p class="poem-paragraph">君歌声酸辞且苦，不能听终泪如雨。</p>
<p class="poem-paragraph">洞庭连天九疑高，蛟龙出没猩鼯号。</p>
<p class="poem-paragraph">十生九死到官所，幽居默默如藏逃。</p>
<p class="poem-paragraph">下床畏蛇食畏药，海气湿蛰熏腥臊。</p>
<p class="poem-paragraph">昨者州前捶大鼓，嗣皇继圣登夔皋。</p>
<p class="poem-paragraph">赦书一日行万里，罪从大辟皆除死。</p>
<p class="poem-paragraph">迁者追回流者还，涤瑕荡垢清朝班。</p>
<p class="poem-paragraph">州家申名使家抑，坎轲只得移荆蛮。</p>
<p class="poem-paragraph">判司卑官不堪说，未免捶楚尘埃间。</p>
<p class="poem-paragraph">同时辈流多上道，天路幽险难追攀。</p>
<p class="poem-paragraph">君歌且休听我歌，我歌今与君殊科。</p>
<p class="poem-paragraph">一年明月今宵多，人生由命非由他。</p>
<p class="poem-paragraph">有酒不饮奈明何。</p>

</div>

<style>

#poem-author {
    width: 100%;
    text-align: center;
    margin: 20px 0;
    font-weight: bold;
}
#poem-body {
    width: 100%;
    text-align: center;
}
.poem-paragraph {
    font-family: "仿宋"
}

</style>