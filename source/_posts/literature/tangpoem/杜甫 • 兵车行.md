---
title: 兵车行
description:
date: 2022-06-29 00:00:00
category:
- literature
- tangpoem

tags: 兵车行

---

<div id="poem-author">
唐代 • 杜甫
</div>
<div id="poem-body">
<p class="poem-paragraph">车辚辚，马萧萧，行人弓箭各在腰。</p>
<p class="poem-paragraph">耶娘妻子走相送，尘埃不见咸阳桥。(</p>
<p class="poem-paragraph">耶</p>
<p class="poem-paragraph">娘 一作：“爷”)</p>
<p class="poem-paragraph">牵衣顿足拦道哭，哭声直上干云霄。</p>
<p class="poem-paragraph">道旁过者问行人，行人但云点行频。</p>
<p class="poem-paragraph">或从十五北防河，便至四十西营田。</p>
<p class="poem-paragraph">去时里正与裹头，归来头白还戍边。</p>
<p class="poem-paragraph">边庭流血成海水，武皇开边意未已。</p>
<p class="poem-paragraph">君不闻汉家山东二百州，千村万落生荆杞。</p>
<p class="poem-paragraph">纵有健妇把锄犁，禾生陇亩无东西。</p>
<p class="poem-paragraph">况复秦兵耐苦战，被驱不异犬与鸡。</p>
<p class="poem-paragraph">长者虽有问，役夫敢申恨？</p>
<p class="poem-paragraph">且如今年冬，未休关西卒。</p>
<p class="poem-paragraph">县官急索租，租税从何出？</p>
<p class="poem-paragraph">信知生男恶，反是生女好。</p>
<p class="poem-paragraph">生女犹得嫁比邻，生男埋没随百草。</p>
<p class="poem-paragraph">君不见，青海头，古来白骨无人收。</p>
<p class="poem-paragraph">新鬼烦冤旧鬼哭，天阴雨湿声啾啾！</p>

</div>

<style>

#poem-author {
    width: 100%;
    text-align: center;
    margin: 20px 0;
    font-weight: bold;
}
#poem-body {
    width: 100%;
    text-align: center;
}
.poem-paragraph {
    font-family: "仿宋"
}

</style>