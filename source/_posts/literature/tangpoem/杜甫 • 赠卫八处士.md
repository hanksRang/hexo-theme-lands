---
title: 赠卫八处士
description:
date: 2022-06-29 00:00:00
category:
- literature
- tangpoem

tags: 赠卫八处士

---

<div id="poem-author">
唐代 • 杜甫
</div>
<div id="poem-body">
<p class="poem-paragraph">人生不相见，动如参与商。</p>
<p class="poem-paragraph">今夕复何夕，共此灯烛光。</p>
<p class="poem-paragraph">少壮能几时，鬓发各已苍。</p>
<p class="poem-paragraph">访旧半为鬼，惊呼热中肠。</p>
<p class="poem-paragraph">焉知二十载，重上君子堂。</p>
<p class="poem-paragraph">昔别君未婚，儿女忽成行。</p>
<p class="poem-paragraph">怡然敬父执，问我来何方。</p>
<p class="poem-paragraph">问答未及已，儿女罗酒浆。</p>
<p class="poem-paragraph">夜雨剪春韭，新炊间黄粱。</p>
<p class="poem-paragraph">主称会面难，一举累十觞。</p>
<p class="poem-paragraph">十觞亦不醉，感子故意长。</p>
<p class="poem-paragraph">明日隔山岳，世事两茫茫。</p>

</div>

<style>

#poem-author {
    width: 100%;
    text-align: center;
    margin: 20px 0;
    font-weight: bold;
}
#poem-body {
    width: 100%;
    text-align: center;
}
.poem-paragraph {
    font-family: "仿宋"
}

</style>