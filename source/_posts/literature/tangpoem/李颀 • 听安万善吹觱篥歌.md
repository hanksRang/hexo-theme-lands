---
title: 听安万善吹觱篥歌
description:
date: 2022-06-29 00:00:00
category:
- literature
- tangpoem

tags: 听安万善吹觱篥歌

---

<div id="poem-author">
唐代 • 李颀
</div>
<div id="poem-body">
<p class="poem-paragraph">南山截竹为觱篥，此乐本自龟兹出。</p>
<p class="poem-paragraph">流传汉地曲转奇，凉州胡人为我吹。</p>
<p class="poem-paragraph">傍邻闻者多叹息，远客思乡皆泪垂。</p>
<p class="poem-paragraph">世人解听不解赏，长飙风中自来往。</p>
<p class="poem-paragraph">枯桑老柏寒飕飗，九雏鸣凤乱啾啾。</p>
<p class="poem-paragraph">龙吟虎啸一时发，万籁百泉相与秋。</p>
<p class="poem-paragraph">忽然更作渔阳掺，黄云萧条白日暗。</p>
<p class="poem-paragraph">变调如闻杨柳春，上林繁花照眼新。</p>
<p class="poem-paragraph">岁夜高堂列明烛，美酒一杯声一曲。</p>

</div>

<style>

#poem-author {
    width: 100%;
    text-align: center;
    margin: 20px 0;
    font-weight: bold;
}
#poem-body {
    width: 100%;
    text-align: center;
}
.poem-paragraph {
    font-family: "仿宋"
}

</style>