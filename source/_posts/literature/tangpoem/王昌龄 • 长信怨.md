---
title: 长信怨
description:
date: 2022-06-29 00:00:00
category:
- literature
- tangpoem

tags: 长信怨

---

<div id="poem-author">
唐代 • 王昌龄
</div>
<div id="poem-body">
<p class="poem-paragraph">金井梧桐秋叶黄，珠帘不卷夜来霜。</p>
<p class="poem-paragraph">熏笼玉枕无颜色，卧听南宫清漏长。</p>
<p class="poem-paragraph"></p>
<p class="poem-paragraph">高殿秋砧响夜阑，霜深犹忆御衣寒。</p>
<p class="poem-paragraph">银灯青琐裁缝歇，还向金城明主看。</p>
<p class="poem-paragraph"></p>
<p class="poem-paragraph">奉帚平明金殿开，暂将团扇共徘徊。</p>
<p class="poem-paragraph">玉颜不及寒鸦色，犹带昭阳日影来。</p>
<p class="poem-paragraph"></p>
<p class="poem-paragraph">真成薄命久寻思，梦见君王觉后疑。</p>
<p class="poem-paragraph">火照西宫知夜饮，分明复道奉恩时。</p>
<p class="poem-paragraph"></p>
<p class="poem-paragraph">长信宫中秋月明，昭阳殿下捣衣声。</p>
<p class="poem-paragraph">白露堂中细草迹，红罗帐里不胜情。</p>

</div>

<style>

#poem-author {
    width: 100%;
    text-align: center;
    margin: 20px 0;
    font-weight: bold;
}
#poem-body {
    width: 100%;
    text-align: center;
}
.poem-paragraph {
    font-family: "仿宋"
}

</style>