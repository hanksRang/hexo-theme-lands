---
title: 寻西山隐者不遇
description:
date: 2022-06-29 00:00:00
category:
- literature
- tangpoem

tags: 寻西山隐者不遇

---

<div id="poem-author">
唐代 • 丘为
</div>
<div id="poem-body">
<p class="poem-paragraph">绝顶一茅茨，直上三十里。</p>
<p class="poem-paragraph">扣关无僮仆，窥室唯案几。</p>
<p class="poem-paragraph">若非巾柴车，应是钓秋水。</p>
<p class="poem-paragraph">差池不相见，黾勉空仰止。</p>
<p class="poem-paragraph">草色新雨中，松声晚窗里。</p>
<p class="poem-paragraph">及兹契幽绝，自足荡心耳。</p>
<p class="poem-paragraph">虽无宾主意，颇得清净理。</p>
<p class="poem-paragraph">兴尽方下山，何必待之子。</p>

</div>

<style>

#poem-author {
    width: 100%;
    text-align: center;
    margin: 20px 0;
    font-weight: bold;
}
#poem-body {
    width: 100%;
    text-align: center;
}
.poem-paragraph {
    font-family: "仿宋"
}

</style>