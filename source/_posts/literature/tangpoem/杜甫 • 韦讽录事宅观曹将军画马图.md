---
title: 韦讽录事宅观曹将军画马图
description:
date: 2022-06-29 00:00:00
category:
- literature
- tangpoem

tags: 韦讽录事宅观曹将军画马图

---

<div id="poem-author">
唐代 • 杜甫
</div>
<div id="poem-body">
<p class="poem-paragraph">国初已来画鞍马，神妙独数江都王。</p>
<p class="poem-paragraph">将军得名三十载，人间又见真乘黄。</p>
<p class="poem-paragraph">曾貌先帝照夜白，龙池十日飞霹雳。</p>
<p class="poem-paragraph">内府殷红玛瑙盘，婕妤传诏才人索。</p>
<p class="poem-paragraph">盘赐将军拜舞归，轻纨细绮相追飞。</p>
<p class="poem-paragraph">贵戚权门得笔迹，始觉屏障生光辉。</p>
<p class="poem-paragraph">昔日太宗拳毛騧，近时郭家狮子花。</p>
<p class="poem-paragraph">今之新图有二马，复令识者久叹嗟。</p>
<p class="poem-paragraph">此皆骑战一敌万，缟素漠漠开风沙。</p>
<p class="poem-paragraph">其余七匹亦殊绝，迥若寒空动烟雪。</p>
<p class="poem-paragraph">霜蹄蹴踏长楸间，马官厮养森成列。</p>
<p class="poem-paragraph">可怜九马争神骏，顾视清高气深稳。</p>
<p class="poem-paragraph">借问苦心爱者谁，后有韦讽前支遁。</p>
<p class="poem-paragraph">忆昔巡幸新丰宫，翠华拂天来向东。</p>
<p class="poem-paragraph">腾骧磊落三万匹，皆与此图筋骨同。</p>
<p class="poem-paragraph">自从献宝朝河宗，无复射蛟江水中。</p>
<p class="poem-paragraph">君不见金粟堆前松柏里，龙媒去尽鸟呼风。</p>

</div>

<style>

#poem-author {
    width: 100%;
    text-align: center;
    margin: 20px 0;
    font-weight: bold;
}
#poem-body {
    width: 100%;
    text-align: center;
}
.poem-paragraph {
    font-family: "仿宋"
}

</style>