---
title: 白雪歌送武判官归京
description:
date: 2022-06-29 00:00:00
category:
- literature
- tangpoem

tags: 白雪歌送武判官归京

---

<div id="poem-author">
唐代 • 岑参
</div>
<div id="poem-body">
<p class="poem-paragraph">北风卷地白草折，胡天八月即飞雪。</p>
<p class="poem-paragraph">忽如一夜春风来，千树万树梨花开。</p>
<p class="poem-paragraph">散入珠帘湿罗幕，狐裘不暖锦衾薄。</p>
<p class="poem-paragraph">将军角弓不得控，都护铁衣冷难着。</p>
<p class="poem-paragraph">瀚海阑干百丈冰，愁云惨淡万里凝。</p>
<p class="poem-paragraph">中军置酒饮归客，胡琴琵琶与羌笛。</p>
<p class="poem-paragraph">纷纷暮雪下辕门，风掣红旗冻不翻。</p>
<p class="poem-paragraph">轮台东门送君去，去时雪满天山路。</p>
<p class="poem-paragraph">山回路转不见君，雪上空留马行处。</p>

</div>

<style>

#poem-author {
    width: 100%;
    text-align: center;
    margin: 20px 0;
    font-weight: bold;
}
#poem-body {
    width: 100%;
    text-align: center;
}
.poem-paragraph {
    font-family: "仿宋"
}

</style>