---
title: 将进酒
description:
date: 2022-06-29 00:00:00
category:
- literature
- tangpoem

tags: 将进酒

---

<div id="poem-author">
唐代 • 李白
</div>
<div id="poem-body">
<p class="poem-paragraph">君不见，黄河之水天上来，奔流到海不复回。</p>
<p class="poem-paragraph">君不见，高堂明镜悲白发，朝如青丝暮成雪。</p>
<p class="poem-paragraph">人生得意须尽欢，莫使金樽空对月。</p>
<p class="poem-paragraph">天生我材必有用，千金散尽还复来。</p>
<p class="poem-paragraph">烹羊宰牛且为乐，会须一饮三百杯。</p>
<p class="poem-paragraph">岑夫子，丹丘生，将进酒，杯莫停。</p>
<p class="poem-paragraph">与君歌一曲，请君为我倾耳听。</p>
<p class="poem-paragraph">钟鼓馔玉不足贵，但愿长醉不复醒。</p>
<p class="poem-paragraph">古来圣贤皆寂寞，惟有饮者留其名。</p>
<p class="poem-paragraph">陈王昔时宴平乐，斗酒十千恣欢谑。</p>
<p class="poem-paragraph">主人何为言少钱，径须沽取对君酌。</p>
<p class="poem-paragraph">五花马，千金裘，呼儿将出换美酒，与尔同销万古愁。</p>

</div>

<style>

#poem-author {
    width: 100%;
    text-align: center;
    margin: 20px 0;
    font-weight: bold;
}
#poem-body {
    width: 100%;
    text-align: center;
}
.poem-paragraph {
    font-family: "仿宋"
}

</style>