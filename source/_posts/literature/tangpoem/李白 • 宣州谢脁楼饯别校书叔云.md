---
title: 宣州谢脁楼饯别校书叔云
description:
date: 2022-06-29 00:00:00
category:
- literature
- tangpoem

tags: 宣州谢脁楼饯别校书叔云

---

<div id="poem-author">
唐代 • 李白
</div>
<div id="poem-body">
<p class="poem-paragraph">弃我去者，昨日之日不可留；</p>
<p class="poem-paragraph">乱我心者，今日之日多烦忧。</p>
<p class="poem-paragraph">长风万里送秋雁，对此可以酣高楼。</p>
<p class="poem-paragraph">蓬莱文章建安骨，中间小谢又清发。</p>
<p class="poem-paragraph">俱怀逸兴壮思飞，欲上青天览明月。</p>
<p class="poem-paragraph">抽刀断水水更流，举杯销愁愁更愁。(销愁 一作 消愁）</p>
<p class="poem-paragraph">人生在世不称意，明朝散发弄扁舟。</p>

</div>

<style>

#poem-author {
    width: 100%;
    text-align: center;
    margin: 20px 0;
    font-weight: bold;
}
#poem-body {
    width: 100%;
    text-align: center;
}
.poem-paragraph {
    font-family: "仿宋"
}

</style>