---
title: 郡斋雨中与诸文士燕集
description:
date: 2022-06-29 00:00:00
category:
- literature
- tangpoem

tags: 郡斋雨中与诸文士燕集

---

<div id="poem-author">
唐代 • 韦应物
</div>
<div id="poem-body">
<p class="poem-paragraph">兵卫森画戟，宴寝凝清香。</p>
<p class="poem-paragraph">海上风雨至，逍遥池阁凉。</p>
<p class="poem-paragraph">烦疴近消散，嘉宾复满堂。</p>
<p class="poem-paragraph">自惭居处崇，未睹斯民康。</p>
<p class="poem-paragraph">理会是非遣，性达形迹忘。</p>
<p class="poem-paragraph">鲜肥属时禁，蔬果幸见尝。</p>
<p class="poem-paragraph">俯饮一杯酒，仰聆金玉章。</p>
<p class="poem-paragraph">神欢体自轻，意欲凌风翔。</p>
<p class="poem-paragraph">吴中盛文史，群彦今汪洋。</p>
<p class="poem-paragraph">方知大藩地，岂曰财赋强。</p>

</div>

<style>

#poem-author {
    width: 100%;
    text-align: center;
    margin: 20px 0;
    font-weight: bold;
}
#poem-body {
    width: 100%;
    text-align: center;
}
.poem-paragraph {
    font-family: "仿宋"
}

</style>