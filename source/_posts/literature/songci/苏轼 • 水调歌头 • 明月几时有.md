---
title: 水调歌头 • 明月几时有
description:
date: 2022-06-29 00:00:00
category:
- literature
- songci

tags: 水调歌头 • 明月几时有

---

<div id="poem-author">
    宋代 • 苏轼
</div>
<div id="poem-body">
<p class="poem-paragraph">丙辰中秋，欢饮达旦，大醉，作此篇，兼怀子由。</p>
<p class="poem-paragraph"></p>
<p class="poem-paragraph">明月几时有？把酒问青天。不知天上宫阙，今夕是何年。我欲乘风归去，又恐琼楼玉宇，高处不胜寒。起舞弄清影，何似在人间？</p>
<p class="poem-paragraph">转朱阁，低绮户，照无眠。不应有恨，何事长向别时圆？人有悲欢离合，月有阴晴圆缺，此事古难全。但愿人长久，千里共婵娟。</p>

</div>

<style>

#poem-author {
    width: 100%;
    text-align: center;
    margin: 20px 0;
    font-weight: bold;
}
#poem-body {
    width: 100%;
    text-align: center;
}
.poem-paragraph {
    font-family: "仿宋"
}

</style>