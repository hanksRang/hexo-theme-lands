---
title: 青玉案 • 凌波不过横塘路
description:
date: 2022-06-29 00:00:00
category:
- literature
- songci

tags: 青玉案 • 凌波不过横塘路

---

<div id="poem-author">
    宋代 • 贺铸
</div>
<div id="poem-body">
<p class="poem-paragraph">凌波不过横塘路，但目送、芳尘去。锦瑟华年谁与度？月桥花院，琐窗朱户，只有春知处。</p>
<p class="poem-paragraph">飞云冉冉蘅皋暮，彩笔新题断肠句。试问闲情都几许？一川烟草，满城风絮，梅子黄时雨。</p>
<p class="poem-paragraph">版本二</p>
<p class="poem-paragraph">凌波不过横塘路，但目送、芳尘去。锦瑟华年谁与度？月台花榭，琐窗朱户，只有春知处。</p>
<p class="poem-paragraph">碧云冉冉蘅皋暮，彩笔新题断肠句。试问闲愁都几许？一川烟草，满城风絮，梅子黄时雨。</p>

</div>

<style>

#poem-author {
    width: 100%;
    text-align: center;
    margin: 20px 0;
    font-weight: bold;
}
#poem-body {
    width: 100%;
    text-align: center;
}
.poem-paragraph {
    font-family: "仿宋"
}

</style>