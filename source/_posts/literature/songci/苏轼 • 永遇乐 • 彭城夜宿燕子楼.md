---
title: 永遇乐 • 彭城夜宿燕子楼
description:
date: 2022-06-29 00:00:00
category:
- literature
- songci

tags: 永遇乐 • 彭城夜宿燕子楼

---

<div id="poem-author">
    宋代 • 苏轼
</div>
<div id="poem-body">
<p class="poem-paragraph">彭城夜宿燕子楼，梦盼盼，因作此词。</p>
<p class="poem-paragraph"></p>
<p class="poem-paragraph">明月如霜，好风如水，清景无限。曲港跳鱼，圆荷泻露，寂寞无人见。紞如三鼓，铿然一叶，黯黯梦云惊断。夜茫茫，重寻无处，觉来小园行遍。</p>
<p class="poem-paragraph">天涯倦客，山中归路，望断故园心眼。燕子楼空，佳人何在，空锁楼中燕。古今如梦，何曾梦觉，但有旧欢新怨。异时对，黄楼夜景，为余浩叹。</p>

</div>

<style>

#poem-author {
    width: 100%;
    text-align: center;
    margin: 20px 0;
    font-weight: bold;
}
#poem-body {
    width: 100%;
    text-align: center;
}
.poem-paragraph {
    font-family: "仿宋"
}

</style>