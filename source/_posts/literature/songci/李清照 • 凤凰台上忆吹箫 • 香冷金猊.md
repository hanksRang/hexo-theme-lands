---
title: 凤凰台上忆吹箫 • 香冷金猊
description:
date: 2022-06-29 00:00:00
category:
- literature
- songci

tags: 凤凰台上忆吹箫 • 香冷金猊

---

<div id="poem-author">
    宋代 • 李清照
</div>
<div id="poem-body">
<p class="poem-paragraph">香冷金猊，被翻红浪，起来慵自梳头。任宝奁尘满，日上帘钩。生怕离怀别苦，多少事、欲说还休。新来瘦，非干病酒，不是悲秋。</p>
<p class="poem-paragraph">休休，这回去也，千万遍《阳关》，也则难留。念武陵人远，烟锁秦楼。惟有楼前流水，应念我、终日凝眸。凝眸处，从今又添，一段新愁。</p>
<p class="poem-paragraph">版本二</p>
<p class="poem-paragraph">香冷金猊，被翻红浪，起来人未梳头。任宝奁闲掩，日上帘钩。生怕闲愁暗恨，多少事、欲说还休。今年瘦，非干病酒，不是悲秋。</p>
<p class="poem-paragraph">明朝，者回去也，千万遍阳关，也即难留。念武陵春晚，云锁重楼。记取楼前绿水，应念我、终日凝眸。凝眸处，从今更数，几段新愁。</p>

</div>

<style>

#poem-author {
    width: 100%;
    text-align: center;
    margin: 20px 0;
    font-weight: bold;
}
#poem-body {
    width: 100%;
    text-align: center;
}
.poem-paragraph {
    font-family: "仿宋"
}

</style>