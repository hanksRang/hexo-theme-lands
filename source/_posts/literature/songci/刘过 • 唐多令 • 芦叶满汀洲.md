---
title: 唐多令 • 芦叶满汀洲
description:
date: 2022-06-29 00:00:00
category:
- literature
- songci

tags: 唐多令 • 芦叶满汀洲

---

<div id="poem-author">
    宋代 • 刘过
</div>
<div id="poem-body">
<p class="poem-paragraph">安远楼小集，侑觞歌板之姬黄其姓者，乞词于龙洲道人，为赋此《唐多令》。同柳阜之、刘去非、石民瞻、周嘉仲、陈孟参、孟容。时八月五日也。</p>
<p class="poem-paragraph"></p>
<p class="poem-paragraph">芦叶满汀洲，寒沙带浅流。二十年重过南楼。柳下系船犹未稳，能几日，又中秋。</p>
<p class="poem-paragraph">黄鹤断矶头，故人今在否？旧江山浑是新愁。欲买桂花同载酒，终不似，少年游。</p>

</div>

<style>

#poem-author {
    width: 100%;
    text-align: center;
    margin: 20px 0;
    font-weight: bold;
}
#poem-body {
    width: 100%;
    text-align: center;
}
.poem-paragraph {
    font-family: "仿宋"
}

</style>